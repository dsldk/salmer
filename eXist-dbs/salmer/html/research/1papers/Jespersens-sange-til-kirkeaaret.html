<div>
    <div class="background-box">
        <div class="container">
            <div class="col">
                <h3>
                    <em>Digital udforskning af Niels Jespersens sange til kirkeåret</em>
                </h3>
                <p>af <span class="author">Axel Teich Geertinger og Bjarke Moe</span></p>
                <p>Med digitale hjælpemidler præsenteres biskop Niels Jespersens (1518-1587) forslag
                    til sange kirkeåret igennem. Jespersens plan findes i hans graduale, som er et
                    praktisk-orienteret bogværk til brug for degne og korsangere i landets kirker.
                    Bogens disposition afslører, at læseren forventedes at have et stort
                    forhåndskendskab til liturgisk praksis. Den digitale udforskning baserer sig på
                    en sortering af bogens oplysninger om sangenes liturgiske funktioner og
                    tilknytning til bestemte dage i kirkeåret. På den baggrund præsenteres tre
                    tabeller, der giver overblik over sangenes brug kirkeåret igennem. Tabellerne
                    findes i <a href="https://melodier.dsl.dk/document.xq?doc=Je_1573/Je_1573_LN0981.xml" target="_blank"><em>Melodibasen</em></a>.</p>
            </div>
        </div>
    </div>
    <div class="container">
        <aside class="col-md-4">
            <h4>Forfatter</h4>
            <p>Bjarke Moe</p>
            <h4>Databehandling</h4>
            <p>Axel Teich Geertinger</p>
            <h4>Titel</h4>
            <p>
                <em>Digital udforskning af Niels Jespersens sange til kirkeåret</em>
            </p>
            <h4>Sidst rettet</h4>
            <p>25-02-2021</p>
        </aside>

        <div class="col-md-8">
            <div class="toc">
                <h1>Indhold</h1>
                <ul style="list-style:none">
                    <li>
                        <a href="#indledning">Indledning</a>
                    </li>
                    <li>
                        <a href="#tabel1">Sange til kirkeåret, ordnet efter søn- og helligdage</a>
                    </li>
                    <li>
                        <a href="#tabel2">Sange til kirkeåret, ordnet efter funktion</a>
                    </li>
                    <li>
                        <a href="#tabel3">Sange til kirkeåret, alfabetisk</a>
                    </li>
                </ul>
            </div>
            <div class="chapter">
                <h1 id="indledning">Indledning</h1>
                <p> Niels Jespersens graduale, <em>GRADVAL. En Almindelig Sangbog</em> (København
                    1573), er en samlet guide til, hvilke sange der skal synges til højmesser
                    kirkeåret igennem (<a href="https://salmer.dsl.dk/jespersen_1573/titelblad" target="_blank">digital udgave</a>). Bogen indledes ved kirkeårets
                    begyndelse første søndag i advent. Til hver søn- og helligdag bringer gradualet
                    en oversigt over sangene til den pågældende dag i den rækkefølge, som de skal
                    bruges ved messen. Bogen er på den måde en liturgisk vejledning for musikken
                    kirkeåret igennem. De enkelte dages gudstjenester er ikke identiske, idet der
                    var variationer i det tekstlige og musikalske indhold. Imidlertid genbrugtes
                    adskillige sange året igennem, og Jespersen indrettede gradualet således, at en
                    sang kun optræder én gang i bogen. Formålet var naturligvis at spare plads, men
                    fremgangsmåden gør det indimellem temmelig indviklet at få overblik over sangene
                    til en bestemt dag. Ganske vist henviser Jespersen til, at melodien findes
                    andetsteds, men ikke sjældent er henvisningerne placeret i slutningen af en
                    helligdag, fx første søndag i advent, hvor det fremgår, at på de følgende dage
                    "skal allting lige maade holdis som her tilforn sagt er" (<a href="https://salmer.dsl.dk/static/facsimiles/jespersen_1573/0037L.jpg" target="_blank">faksimile</a>). Slår man op på anden søndag i advent, finder
                    man derfor ikke alle de sange, der skal synges denne dag, kun dagens introitus
                    og halleluja. De øvrige sange står under første søndag i advent. Den
                    fragmentariske oversigt på sådanne dage tager naturligvis udgangspunkt i, at
                    gradualets brugere læste bogen fra begyndelsen og herefter dag for dag kirkeåret
                    igennem. De relevante oplysninger om den enkelte dags liturgiske indhold blev på
                    den måde samlet sammen efterhånden. Som resultat måtte brugerne bladre frem og
                    tilbage i løbet af messens afvikling for at finde de sange, der skulle synges.
                    En særlig undtagelse er <a href="https://melodier.dsl.dk/document.xq?doc=kyrie_gud_fader_alsomhoejeste_troest.xml" target="_blank">"Kyrie Gud Fader allsom høyeste trøst"</a>, som Jepsersen
                    bringer to gange, første gang ved første søndag i advent (<a href="https://salmer.dsl.dk/static/facsimiles/jespersen_1573/0018R.jpg" target="_blank">faksimile</a>). Melodien skulle desuden bruges anden og
                    tredje pinsedag og derefter alle 27 søn- og helligdage resten af kirkeåret. Det
                    var nok på grund af disse mange gentagelser, at Jespsersen valgte at trykke
                    melodien igen i sin fulde udstrækning under anden pinsedag (<a href="https://salmer.dsl.dk/static/facsimiles/jespersen_1573/0283L.jpg" target="_blank">faksimile</a>). </p>
                <p>Da det på grund af bogens opbygning er vanskeligt at danne sig et overblik over
                    Jespersens sangplan, beskrives i det følgende tre forskellige oversigter, der
                    viser brugen af sange kirkeåret igennem. </p>
                <p>Se mere om gradualets liturgihistoriske baggrund <a href="https://salmer.dsl.dk/research/2introductions/jespersen_1573_int_da.html" target="_blank">her</a>.</p>
                <p>Tabellerne findes i <a href="https://melodier.dsl.dk/document.xq?doc=Je_1573/Je_1573_LN0981.xml" target="_blank"><em>Melodibasen</em></a>, hvor de er integreret i
                    indholdsfortegnelsen over Jespersens graduale.</p>
            </div>
            <div class="chapter">
                <h1 id="tabel1">Sange til kirkeåret, ordnet efter søn- og helligdage</h1>

                <p>
                    <a href="https://melodier.dsl.dk/document.xq?doc=Je_1573/Je_1573_LN0981.xml#church_year" target="_blank"><img src="Tabel1.png" title="Tabel 1: Sange til kirkeåret, ordnet efter søn- og helligdage"/></a>
                    <a href="https://melodier.dsl.dk/document.xq?doc=Je_1573/Je_1573_LN0981.xml#church_year" target="_blank">
                        <em>Se tabellen i Melodibasen</em>
                    </a>
                </p>

                <p>Tabellen viser hver enkelt søn- og helligdag begyndende ved kirkeårets start
                    første søndag i advent. I gradualet fremgår indholdet af de enkelte søn- og
                    helligdage de fleste steder direkte under det pågældende afsnit. Mange steder
                    ses referencer til salmer, som er aftrykt andre steder i bogen. Enkelte gange
                    går henvisningen den anden vej, idet der ved noderne henvises til at den
                    pågældende sang skal synges andre helligdage. I sådanne tilfælde er referencen
                    angivet i oversigten.</p>
                <p> Klik på salmens titel for at se oplysninger om melodien i <em>Melodibasen</em>.
                </p>
            </div>

            <div class="chapter">
                <h1 id="tabel2">Sange til kirkeåret, ordnet efter funktion</h1>
                <p>
                    <a href="https://melodier.dsl.dk/document.xq?doc=Je_1573/Je_1573_LN0981.xml#hymns_by_function" target="_blank"><img src="Tabel2.png" title="Tabel 2: Sange til kirkeåret, ordnet efter funktion"/></a>
                    <a href="https://melodier.dsl.dk/document.xq?doc=Je_1573/Je_1573_LN0981.xml#hymns_by_function" target="_blank">
                        <em>Se tabellen i Melodibasen</em>
                    </a>
                </p>
                <p>Jespersens graduale giver oplysninger om sangenes liturgiske funktioner i
                    højmessen. Tabellen giver et overblik over disse funktioner og viser, hvilke
                    sange der blev anvendt i disse funktioner kirkeåret igennem.</p>
                <p>Oversigten illustrerer, at reformationstidens højmesser var præget af en
                    væsentlig grad af repetition året igennem. De samme salmer blev ofte anvendt i
                    de samme funktioner, dels strengt liturgiske funktioner såsom credo-salmen <a href="https://melodier.dsl.dk/document.xq?doc=Je_1573/Je_1573_LN0981_011.xml" target="_blank">"WJ tro allesammen paa en Gud"</a>, og dels i friere
                    funktioner såsom afslutning på messen, hvor <a href="https://melodier.dsl.dk/document.xq?doc=Je_1573/Je_1573_LN0981_022.xml" target="_blank">"FOrlæ oss met Fred naadelig"</a> anvendtes 36 gange i løbet
                    af året.</p>
                <p> Klik på salmens titel for at se oplysninger om melodien i <em>Melodibasen</em>. </p>

            </div>

            <div class="chapter">
                <h1 id="tabel3">Sange til kirkeåret, alfabetisk</h1>
                <p>
                    <a href="https://melodier.dsl.dk/document.xq?doc=Je_1573/Je_1573_LN0981.xml#hymns_use" target="_blank"><img src="Tabel3.png" title="Tabel 3: Sange til kirkeåret, alfabetisk"/></a>
                    <a href="https://melodier.dsl.dk/document.xq?doc=Je_1573/Je_1573_LN0981.xml#hymns_use" target="_blank">
                        <em>Se tabellen i Melodibasen</em>
                    </a>
                </p>

                <p>Listen ordner alle sange alfabetisk. Ved hver sang er det muligt at se, hvilke
                    funktioner sangen udfyldte, og hvilke søn- og helligdage den pågældende sang
                    brugtes. Oversigten viser, at mange sange blev anvendt flere gange i løbet af
                    kirkeåret. Det fremgår klart, at reformationstidens gudstjenester var præget af
                    gentagelse. Hvad eftertiden har opfattet som reformatoriske kernesalmer så som
                        <a href="https://melodier.dsl.dk/document.xq?doc=Je_1573/Je_1573_LN0981_388.xml" target="_blank">"VOr Gud hand er saa fast en borg"</a> og <a href="https://melodier.dsl.dk/document.xq?doc=Je_1573/Je_1573_LN0981_134.xml" target="_blank">"AF dybsens nød raaber ieg til dig"</a> skulle kun synges to
                    gange om året hver. Blandt de oftest anvendte sange var deriomd <a href="https://melodier.dsl.dk/document.xq?doc=Je_1573/Je_1573_LN0981_019.xml" target="_blank">"JEsus Christus er vor salighed"</a> og <a href="https://melodier.dsl.dk/document.xq?doc=Je_1573/Je_1573_LN0981_020.xml" target="_blank">"GVd være loffuit altid oc benedidet"</a>, der begge
                    optræder 71 gange i løbet af kirkeåret.</p>

                <p>Tabellen viser også, at nogle salmer kunne bruges i forskellige funktioner, fx <a href="https://melodier.dsl.dk/document.xq?doc=Je_1573/Je_1573_LN0981_010.xml" target="_blank">"NV bede wi den hellig Aand"</a>, der både anvendtes som
                    sekvens samt før og efter prædiken. </p>
                <p> Klik på salmens titel for at se oplysninger om melodien i <em>Melodibasen</em>.
                </p>
            </div>


        </div>
    </div>
</div>